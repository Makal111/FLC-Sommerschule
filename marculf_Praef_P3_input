Markulf 0 Praefatio Paris BNF 2123 (P3)*!*!
******

******
gte: ; lte: ; when:
******
INCIPIT PREFACIO LIBRI HUIUS domino sancto, meritis beatissimo et apostolico semper honore suscipiendo omnique praeconio laude celebrando Domno hac reuerentissimo papa Aeglidulfo Marculfus, ultimus hac uilissimus omnium monachorum. Utinam, sanctae pater, iussionem uestram tam efficatiter quam spontaniae obtemperare ualuissem, quia iam super uires maeae possibilitatem conatus sum iniunctum a uobis subire negotium, cum fere lxx aut amplius annos expleam uiuendo et nec tremula ad scribendum manus est apta. Nec ad uidendum mihi sufficiunt oculi caligantes, nec ad excogitandum sensus sufficit ebitudo, quia iuxta datum uobis cuiusdam prudentissimi uiri: „In pueris crescit sensus, in iuuenibus uiget, in senibus minuetur“. Propterea eleganter facere non potui, ut uolui. Feci tamen ordinatus, ut potui. Non solum ea que iusisti, uerum et quam multa alia. In hanc scedola tam cartas pagensis quam preceptiones regales iuxta simplicitatem et rusticitatis meae nature intimare curaui. Scio enim, multas fouere prudentissimus uiros et loquentissimus hac rectores ad dictandum peritos, qui ista, si legerent, pro minima uelud deleramenta, eorum comparata sapiencie, reputabunt, uel certa legere dedignabunt. Sed ego non pro talibus uiris, sed ad exercenda initia puerorum, ut potui, aperte et simpliciter scripsi. Cuilibet exinde aliqua exemplando faciat. Si uero displicit, nemo acgit inuitum, nec praeiudicat mea rusticitas eruditorum et rethorum flores uerberum et eloquentiae facundiae. Sunt praeterea nonnulla negotia hominum, tam in palatio quam in pago, quod scribere non queunt, antequam inuicem conferantur, et iuxta proposiciones uel responsiones eloquia eorum tunc scribantur et gesta. Ego uero hanc, quod apud maiores meos iuxta consuetudinem loci, quo degimur, dedici, uel ex sensu proprio cogitaui, ut potui, quoaceruare in unum curaui, et capitulis praenotaui, ut facilius quod uoluerit a querente in antea scripta reperiantur.
******
